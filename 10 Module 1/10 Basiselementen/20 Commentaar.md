# Commentaar

Als je in één bestand redelijk wat Python-code hebt geschreven, dan is het handig om duidelijk te maken *wat waar staat* (voor de lezer van de code zelf, niet voor de gebruiker!). Daarom kun je regels commentaar toevoegen in je programma. Die zien er zo uit:

    # Hier gaan we berekeningen en tekstjes combineren

Met zo'n hekje (`#`) laat je zien dat het geen *instructie* betreft, maar een stukje tekst waar de computer niets mee hoeft te doen.

Voeg nu commentaar toe aan je bestand **les1.py** om duidelijk te maken wat de verschillende onderdelen doen.
