# De basiselementen van Python

Het doel van dit eerste deel is om kennis te maken met de elementen waaruit programma's worden opgebouwd. Als je die onderdelen allemaal hebt bestudeerd, ga je voor het eerst een programma schrijven waarin je combinaties maakt van deze basiselementen, om zo een probleem op te lossen. Zowel bij natuurkunde als bij informatica is *problem solving* een belangrijk onderdeel van het vakgebied.

## Inleveren

De oefeningen en opdrachten van deze module kun je tegelijk inleveren als je helemaal klaar bent. Alle voorbeelden en oefeningen sla je op in één bestand **module1.py** en grotere opdrachten in aparte bestanden. De namen van die bestanden staan steeds bij de opdracht genoemd! Op deze manier kunnen we je voortgang bijhouden en voor de uitwerkingen van de opdrachten krijg je een cijfer.
