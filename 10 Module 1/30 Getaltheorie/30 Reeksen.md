# Reeksen priemgetallen

Een van de resultaten van je vorige programma is de *lijst* van priemgetallen. Je hebt die lijst opgeslagen en later weer uitgeprint. Zo'n lijst kan heel handig zijn als invoer voor verdere analyse. We gaan nu proberen extra informatie uit die reeks priemgetallen te halen.

## Opgave

Schrijf een programma **priem_reeks.py** dat de *langste aaneengesloten reeks niet-priemgetallen* bepaalt. Lees dat nog maar een keer. Om dit goed te begrijpen, schrijf je bijvoorbeeld de eerste tien priemgetallen op papier. Dan tel je hoeveel ruimte er tussen elk van de priemgetallen zit: tussen 2 en 3 zit natuurlijk géén ruimte.

Om het programma dan echt te schrijven, kun je starten met de code uit de opgave hierboven. Maar pas op: in deze opgave gebruiken we niet de lijst met de eerste 1000 priemgetallen, maar alle priemgetallen onder het getal 10000. Da's net even een verschil. Kun je het beste een `for`-loop of een `while`-loop gebruiken?

Zorg ten slotte dat je output er netjes uitziet en dat we als gebruiker iets aan de informatie hebben: print eerst de twee priemgetallen waartussen de reeks ingeklemd zit en dan op  de lengte van de reeks!
