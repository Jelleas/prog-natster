# Wat is een priemgetal?

Zoals gezegd is een computer geweldig in het snel uitvoeren van een heleboel "domme" stappen. Een voorbeeld waar een computer z√≥ veel effectiever is dan een enkele persoon, is het uitrekenen van priemgetallen. De definitie van een priemgetal is niet al te ingewikkeld. Maar bepalen hoeveel delers een willekeurig getal heeft kan ontzettend veel tijd kosten.

## Opdracht

Schrijf een programma in een bestand genaamd `priem.py` dat van een bepaald getal onderzoekt of het een priemgetal is of niet. Aan het eind van het programma moet duidelijk op het scherm geprint worden of het getal een priemgetal is of niet. Het begint met een variabele x, waarin we de getal zetten die onderzocht moet worden:

    x = 37
    [jouw code]

Het getal 37 mag de lezer van jouw code natuurlijk zelf veranderen. Maar in dit geval moet aan eind van het programma geprint worden:

    Het getal 37 is een priemgetal 

### Tips

Begin zo simpel mogelijk. Gebruik een `for`-loop en `%` (modulo) om te bepalen hoeveel getallen een deler zijn van `x`. Als je dit bijhoudt in de loop (tellen!), kun je na aflopen van de loop bepalen of het getal een priemgetal is of niet. Print je conclusie uiteindelijk op het scherm, zoals in het voorbeeld hierboven.
