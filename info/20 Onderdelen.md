# Cursusonderdelen

Dit ben je per week kwijt aan dit vak:

* 8 uur computerpracticum
* een uurtje thuis voorbereiden en een beetje programmeren

Dat betekent een wekelijkse studielast per week van *gemiddeld* 9 uur. Hou er
rekening mee dat je best wat meer tijd kwijt kan zijn, studenten verschillen nu
eenmaal. Als je nog niet eerder geprogrammeerd hebt moet je even over een
drempel heen voordat je het begint te begrijpen.

## Opdrachten en oefeningen

De bedoeling van deze cursus is dat je enigszins zelfstandig de opdrachten leert lezen en
begrijpen, waarna je een oplossing kunt formuleren en implementeren. Daarom ga je daar vanaf de
eerste dag mee oefenen.

### Opdrachten

Elke ingeleverde opdracht wordt beoordeeld op de volgende factoren:

* Scope --- heb je alles geprobeerd? heb je alles helemaal precies zoals in de opdracht?
* Stijl --- hoe ordelijk en leesbaar is je code?

Stijl *kan* een zwaarwegende factor kan worden als je bijvoorbeeld bij herhaling geen vooruitgang
maakt en je feedback niet verwerkt!

### Oefeningen

We willen graag dat je de oefeningen inlevert, maar deze worden niet streng nagekeken op functionaliteit en stijl. Het zijn immers oefeningen.

### Deadline

De deadline is na het laatste werkcollege van de module, in de groep waarin je
ingedeeld bent. Op dat moment wordt het ingeleverde werk verdeeld onder de
nakijkers en gaan zij aan de slag. Er is geen mogelijkheid om het later in te
leveren.

Het is prima om, voor je instuurt, de assistent nog even te vragen naar je
opgave te kijken, zodat je nog verbeteringen kunt aanbrengen.

## Tentamen

Omdat het mogelijk is ongemerkt mee te liften met een medestudent tijdens het maken van de practica
(als je steevast overlegt over de manier van code schrijven), checken we met behulp van het
tentamen nog een keer of je zelfstandig de leerdoelen van het vak gehaald hebt.
